! א 
סְפֵק בְּכוֹר אֲפִלּוּ תְּפָסוֹ הַכֹּהֵן, מוֹצִיאִין מִיָּדוֹ, הוֹאִיל וְהוּא מָמוֹן שֶׁאֵין לוֹ תּוֹבְעִין, שֶׁהַבְּעָלִים יֹאמְרוּ לִתֵּן לְכֹהֵן אַחֵר. וַאֲפִלּוּ בְּמַכִּירֵי כְּהֻנָּה לָא מְהַנֵּי תְּפִיסָה. וַאֲפִלּוּ בְּסָפֵק שֶׁהַכֹּהֵן טוֹעֵן בָּרִי אוֹ תָּפַס קֹדֶם שֶׁנּוֹלַד הַסָפֵק, לָא מְהַנֵּי וּמוֹצִיאִין מִיָּדוֹ. אֲבָל תָּפַס בִּרְשׁוּת, שֶׁהַבְּעָלִים הִתְפִּיסוּ הַבְּהֵמָה לְהַכֹּהֵן, בְּאִם שֶׁיִּהְיֶה בְּכוֹר, יִהְיֶה שֶׁלּוֹ, וְאַחַר כָּךְ נוֹלַד סָפֵק אִם הוּא בְּכוֹר, אֵין מוֹצִיאִין מִיָּדוֹ: 

! ב 
מָמוֹן עֲנִיִּים שֶׁהוּא גַּם כֵּן מָמוֹן שֶׁאֵין לוֹ תּוֹבְעִין, אָז אִם יֵשׁ סָפֵק בְּגוּף הַנֶּדֶר אִם חָל, כְּגוֹן בְּסָפֵק אִם יֵשׁ יָד לִצְדָקָה הַמְבֹאָר בְּיוֹרֶה דֵעָה סִימָן רנ''ח סָעִיף ב' וְכַיּוֹצֵא דְּהַסָפֵק הוּא לְעִנְיַן אִסוּר בַּל יַחֵל וּבַל תְּאַחֵר סְפֵק אִסוּרָא לְחֻמְרָא. וְאִם הַסָפֵק הוּא בִּלְשׁוֹן הַנֶּדֶר, אִם דָּבָר זֶה הוּא בִּכְלַל הַנֶּדֶר, מֻתָּר, כַּמְבֹאָר בְּיוֹרֶה דֵעָה סִימָן רנ''ט סָעִיף ה', דְּאֵין כַּוָּנַת הַנּוֹדֵר רַק עַל מַשְׁמָעוּת הַוַּדַּאי שֶׁבִּלְשׁוֹנוֹ וְלֹא עַל מַשְׁמָעוּת הַסָפֵק שֶׁבִּלְשׁוֹנוֹ, דְּלָא מְחִית אֱינָשׁ נַפְשֵׁיהּ לִסְפֵיקָא. וּמִכָּל שֶׁכֵּן בָּאוֹמֵר בָּרִי שֶׁלֹּא לְכָךְ נִתְכַּוֵּן, כֵּיוָן דִּמְהֵימָן בְּמִלְּתָא דְאִסוּר. וְכֵן הַיּוֹרֵשׁ דְּלֵיכָּא גַּבֵּיהּ אִסוּרָא דְּבַל יַחֵל סְפֵיקוֹ לְקֻלָּא. וּמֵהַאי טַעְמָא בִּשְׁכִיב מְרַע שֶׁהִקְדִּישׁ כָּל נְכָסָיו אִם עָמַד חוֹזֵר, אַף דְּהוּא סָפֵק בַּשַּׁ''ס {{(ב''ב קמ''ח ע''ב)}} דִּלְעִנְיַן אִסוּר מְהֵימָן בְּבָרִי שֶׁלּוֹ. אֲבָל בְּמָקוֹם דְּלֵיכָּא שְׁאָר אִסוּר אַקַּרְקַפְתָּא דְּגַבְרָא רַק מִשּׁוּם גֶּזֶל מָמוֹן עֲנִיִּים, אָז כְּשֶׁיֵּשׁ סָפֵק אִם הָיָה כָּאן מָמוֹן עֲנִיִּים כְּלָל, הֲרֵי הוּא שֶׁלּוֹ. אֲבָל אִם הֻחְזַק בְּכָאן מָמוֹן צְדָקָה, כְּגוֹן שֶׁמֻּנָּח בַּתֵּבָה מָמוֹן שֶׁלּוֹ וּמָמוֹן צְדָקָה וְנִמְצָא מָמוֹן מִן הַצַּד וְאֵין יָדוּעַ אִם הוּא מָמוֹן צְדָקָה אֲפִלּוּ הָרֹב הוּא מָמוֹן שֶׁלּוֹ, הֲרֵי זוֹ צְדָקָה וְלֹא אָזְלִינַן בָּתַר רֻבָּא. וְאִם נִשְׁתַּמְשׁוּ בָּזֶה אַחַר זֶה אָזְלִינַן בָּתַר בָּתְרָא. וְהר''ב בַּהג''ה בְּיוֹרֶה דֵעָה סס''י רנ''ט {{(ס''ו)}} כָּתַב, דַּאֲפִלּוּ בִּצְדָקָה אָזְלִינַן בָּתַר רֻבָּא, אָמְנָם הוּא תָּמוּהַּ וְצ''ע. וּבְמָקוֹם שֶׁתּוֹלִין לְהָקֵל בְּסָפֵק, לָא מְהַנֵּי תְּפִיסָה בְּמַתְּנוֹת עֲנִיִּים וְכֵן בְּכָל מַתְּנוֹת כְּהֻנָּה. כֵּיוָן שֶׁהוּא מָמוֹן שֶׁאֵין לוֹ תּוֹבְעִין, הָוֵי כְּמוֹ סְפֵק בְּכוֹרוֹת, אֲבָל מָמוֹן עֲנִיִּים מְיֻחָדִים הָוֵי כְּמוֹ שְׁאָר מָמוֹן וּמְהַנֵּי תְּפִיסָה כְּמוֹ בִּשְׁאָר מָמוֹן: 

! ג 
סְפֵק מָמוֹן שֶׁיֵּשׁ לוֹ תּוֹבְעִין, אִם הוּא סָפֵק בַּמְּצִיאוּת אוֹ אִם הוּא בְּסָפֵק הַשָּׁקוּל, אָזְלִינַן בָּתַר חֶזְקַת מָרָא קַמָּא. וְלָא מְהַנֵּי תְּפִיסָה בְּעֵדִים כְּשֶׁטּוֹעֵן שֶׁמָּא אֲפִלּוּ בִּדְרָרָא דְמָמוֹנָא, דְּהַיְנוּ שֶׁיֵּשׁ סָפֵק לְבֵית דִּין בְּלֹא טַעֲנוֹתֵיהֶם, אַף שֶׁיֵּשׁ חוֹלְקִין כֵּן עִקָּר דְּלָא מְהַנֵּי תְּפִיסָה. וּכְשֶׁהַסָפֵק הוּא עַל פִּי טַעֲנוֹתֵיהֶם, לְכֻלֵּי עָלְמָא לָא מְהַנֵּי תְּפִיסָה. וְכֵן הוּא הַדִּין בְּסָפֵק תְּרֵי וּתְרֵי אוֹ בְּסָפֵק שֶׁבִּשְׁטָר לָא מְהַנֵּי תְּפִיסָה בַּטּוֹעֵן שֶׁמָּא: 

! ד 
סָפֵק הַנִּשְׁאָר בַּשַּׁ''ס בְּתֵיקוּ וְטוֹעֵן שֶׁמָּא, יֵשׁ מַחֲלֹקֶת בֵּין גְּדוֹלֵי הַפּוֹסְקִים אִי מְהַנֵּי תְּפִיסָה. וּמַסִיק הַשַּׁ''ךְ {{(ת''כ סִימָן ע''ח)}} דְּקָשֶׁה לְהַכְנִיס רֹאשׁ בָּזֶה, וְיַעֲשֶׂה הַדַּיָּן כְּפִי מַה שֶּׁעֵינָיו רוֹאוֹת. וּבְבַעְיָא דְלָא אִיפְשְׁטָא, אִם הוּא עַם הָאָרֶץ - דִּינוֹ כְּתֵיקוּ, וְאִם הוּא תַּלְמִיד חָכָם וְאוֹמֵר שֶׁיֵּשׁ לוֹ רְאָיוֹת מֵהַשַּׁ''ס וְהַדַּיָּנִים רוֹאִין שֶׁיֵּשׁ בִּדְבָרָיו בְּנוֹתֵן טַעַם, מְהַנֵּי תְּפִיסָה. וְהָעִקָּר דִּבְכָל מָקוֹם בְּתֵיקוּ שֶׁמְּבֹאָר בַּשֻּׁלְחָן עָרוּךְ דְּאִי תָּפַס אֵין מוֹצִיאִין, וְהָרַמָ''א לֹא הִגִּיהַּ עָלָיו דְּיֵשׁ אוֹמְרִים דְּלָא מְהַנֵּי תְּפִיסָה, יֵשׁ לְהוֹרוֹת דִּמְהַנֵּי תְּפִיסָה כִּסְתִימַת הַמְחַבֵּר. וּבְמָקוֹם שֶׁרַמָ''א הִגִּיהַּ דְּיֵשׁ אוֹמְרִים דְּלָא מְהַנֵּי תְּפִיסָה, יֵשׁ לְהוֹרוֹת כְּהַגָּהַת הָרַמָ''א וְלָא מְהַנֵּי: 

! ה 
שְׁכִיב מְרַע שֶׁהִקְדִּישׁ כָּל נְכָסָיו וְעָמַד אַף שֶׁהוּא תֵּיקוּ בַּשַּׁ''ס {{(ב''ב קמ''ח ע''ב),}} לָא מְהַנֵּי תְּפִיסָה כַּמְבֹאָר בְּסִימָן ר''ן {{(ס''ג בַּרמ''א),}} וַאֲפִלּוּ הִקְדִּישׁ לַעֲנִיִּים מְיֻחָדִין שֶׁהוּא מָמוֹן שֶׁיֵּשׁ לוֹ תּוֹבְעִין: 

! ו 
בָּרִיא שֶׁאָמַר עַל בֵּן בֵּין הַבָּנִים, 'פְּלוֹנִי בְּנִי יִירַשׁ', הוּא תֵּיקוּ בַּשַּׁ''ס {{(ב''ב קל''א ע''א),}} וּבְסִימָן רפ'' א סָעִיף ה' פָּסַק בִּסְתָם דְּאֵינוֹ יָכוֹל לְהוֹסִיף בִּלְשׁוֹן יְרֻשָּׁה, מִכָּל מָקוֹם מְהַנֵּי תְּפִיסָה, וְאִם תָּפַס אֵין מוֹצִיאִין מִיָּדוֹ: 

! ז 
תְּפִיסָה וְטוֹעֵן בָּרִי, אִם הוּא בִּמְקוֹם דְּלֵיכָּא דְּרָרָא דְּמָמוֹנָא שֶׁהַסָפֵק בָּא עַל יְדֵי טַעֲנוֹתֵיהֶם, שֶׁזֶּה אוֹמֵר שֶׁלִּי וְזֶה אוֹמֵר שֶׁלִּי, וַדַּאי דְּלָא מְהַנֵּי תְּפִיסָה. וְאִם הַסָפֵק לְבֵית דִּין בְּלֹא טַעֲנוֹתֵיהֶם אִם טוֹעֵן עַל גּוּף הַדָּבָר, כְּגוֹן בְּמַחֲלִיף פָּרָה בַּחֲמוֹר דְּסִימָן (רכ''ו) {{(רכ''ג ס''א),}} מְהַנֵּי תְּפִיסָה. אֲבָל אִם תָּפַס חֵפֶץ וְטָעַן שֶׁיֵּשׁ לוֹ עַל בַּעַל הַחֵפֶץ סְפֵק חוֹב שֶׁהוּא דְרָרָא דְמָמוֹנָא, כֵּיוָן דְּלָאו עַל גּוּפוֹ שֶׁל חֵפֶץ קָא טָעִין, לָא מְהַנֵּי תְּפִיסָה, כֵּיוָן שֶׁהוּא סָפֵק בְּהַמְּצִיאוּת אֵיךְ הָיָה הַדָּבָר: 

! ח 
סָפֵק שֶׁנַּעֲשָׂה עַל פִּי עֵדִים מֵחֲמַת שֶׁלֹּא רָאוּ הַדָּבָר בִּשְׁלֵמוּת, לֹא נִקְרָא סָפֵק עַל פִּיהֶן שֶׁיּוֹעִיל תְּפִיסָה, כְּגוֹן שֶׁרָאוּ שֶׁשּׁוֹר אֶחָד הִזִּיק וְאֵינָם יוֹדְעִים אִם גָּדוֹל אִם קָטָן אוֹ שֶׁרָאוּ שֶׁהִלְוָה אוֹ פָּרַע אֵיזֶה סָךְ וְאֵינָם יוֹדְעִים כַּמָּה, עֵדוּתָן עַל הַסָפֵק כְּמַאן דְּלֵיתָא וּכְמוֹ שֶׁלֹּא הֵעִידוּ דָּמֵי. וַאֲפִלּוּ טוֹעֵן עַל גּוּף הַחֵפֶץ, כְּגוֹן שֶׁמְּעִידִין שֶׁרָאוּ שֶׁהִגְבִּיהַּ מִטַּלְטְלִין לְשֵׁם קִנְיָן וְלֹא רָאוּ אִם הִגְבִּיהַּ שְׁלֹשָׁה, בְּכָל הָנֵי לֹא מוֹעִיל תְּפִיסָה אֲפִלּוּ טוֹעֵן בָּרִי, דַּאֲפִלּוּ בְּקִדּוּשִׁין כְּהַאי גַּוָּנָא, כְּגוֹן שֶׁרָאוּ שֶׁזָּרַק לָהּ קִדּוּשִׁין וְאֵינָם יוֹדְעִים אִם קָרוֹב לָהּ, לֵיכָּא חֲשַׁשׁ קִדּוּשִׁין: 

! ט 
סָפֵק שֶׁבִּשְׁטָר, אֲפִלּוּ לֵיכָּא שְׁנֵי לְשׁוֹנוֹת רַק שֶׁמְּסֻפָּקִין בְּלָשׁוֹן אֶחָד שֶׁבַּשְּׁטָר, וְכֵן סְפֵיקָא דִתְרֵי וּתְרֵי, מוֹעִיל תְּפִיסָה כְּשֶׁטּוֹעֵן בָּרִי. מִלְּבַד בַּסְלָעִים דִּינָרִין לָא מְהַנֵּי תְּפִיסָה, דִּלְשׁוֹן הַשְּׁטָר מְסַיֵּעַ שֶׁלֹּא הָיָה רַק שְׁנַיִם דְּמִעוּט סְלָעִים שְׁנַיִם, מִשּׁוּם הָכִי לָא מְהַנֵּי תְּפִיסָה אֲפִלּוּ טוֹעֵן בָּרִי: 

! י 
סְפֵק תֵּיקוּ שֶׁבַּשַּׁ''ס מְהַנֵּי תְּפִיסָה בַּטּוֹעֵן בָּרִי. וְדַוְקָא שֶׁהַסְבָרָא הַנֶּאֱמָר בַּשַּׁ''ס לְזַכּוֹתוֹ מְסַיֵּעַ לְבָרִי שֶׁלּוֹ שֶׁהוּא כְּמוֹ שֶׁאוֹמֵר שֶׁהוּא שֶׁלּוֹ, אוֹ שֶׁמְּסַיֵּעַ לוֹ שֶׁהוּא אוֹמֵר אֱמֶת כְּגוֹן בְּאִיבַּעְיָא אִם נֶאֱמָן אַחַר זְמַן לִטְעֹן פְּרַעְתִּיךָ תּוֹךְ זְמַן דְּסִימָן ע''ח {{(ס''ה)}} דְּמִכֹּחַ סְבָרָא דְלֹא אָמְרִינַן מִגּוֹ בִּמְקוֹם חֲזָקָה אִיכָּא חֲזָקָה שֶׁאוֹמֵר אֱמֶת, מְהַנֵּי תְּפִיסָה. אֲבָל בְּאִיבַּעְיָא דְּאִי עָשׂוּ תַּקָּנַת נִגְזָל בְּמָסוֹר {{(ב''ק ס''ב ע''א),}} דַּאֲפִלּוּ אִם נֹאמַר הַסְבָרָא דְּעָשׂוּ תַּקָּנָה, אֵין מְסַיֵּעַ לוֹ שֶׁאוֹמֵר אֱמֶת, דְּאַף שֶׁעָשׂוּ חֲכָמִים תַּקָּנָה, מִכָּל מָקוֹם אֶפְשָׁר שֶׁמְּשַׁקֵּר הַנִּמְסָר, לָא מְהַנֵּי תְּפִיסָה כַּמְבֹאָר סִימָן שפ''ח בַּהג''ה סָעִיף ז': 

! יא 
סְפֵק לָשׁוֹן בְּשׁוֹבָר, כְּשֶׁהוּא שׁוֹבָר שֶׁל פֵּרָעוֹן אָמְרִינַן בֵּיהּ 'יַד בַּעַל הַשּׁוֹבָר עַל הָעֶלְיוֹנָה' אֲפִלּוּ הַלּוֹוֶה טוֹעֵן שֶׁמָּא וְהַמַּלְוֶה בָּרִי, דִּתְפִיסַת הַהַלְוָאָה שֶׁתַּחַת יַד הַלּוֹוֶה מִקְרֵי תָּפַס קֹדֶם שֶׁנּוֹלַד הַסָפֵק. אֲבָל אִם הוּא שׁוֹבָר שֶׁל מְחִילָה, וּבָא לִזְכּוֹת מִכֹּחַ הַלָּשׁוֹן - יַד בַּעַל הַשּׁוֹבָר עַל הַתַּחְתּוֹנָה. אֲבָל בְּסָפֵק דִּתְרֵי וּתְרֵי אוֹ שֶׁיֵּשׁ סָפֵק בַּמַּעֲשֶׂה וְלֹא בַּלָּשׁוֹן, כְּגוֹן בְּהָא דְסִימָן מ''ג {{(סכ''ז)}} בְּשׁוֹבָר שֶׁכָּתוּב בּוֹ עַד עַכְשָׁו וְלֹא נוֹדָע אִם הַשּׁוֹבָר קוֹדֵם אוֹ הַשְּׁטָר קוֹדֵם, אַף בְּשׁוֹבָר שֶׁל מְחִילָה פָּטוּר הַלּוֹוֶה: 

! יב 
תָּפַס קֹדֶם שֶׁנּוֹלַד הַסָפֵק, מְהַנֵּי אֲפִלּוּ טוֹעֵן שֶׁמָּא. כֵּיצַד, כְּגוֹן בִּתְרֵי וּתְרֵי שֶׁתָּפַס קֹדֶם שֶׁבָּאוּ הָעֵדִים הַשְּׁנִיִּים, שֶׁתָּפַס בַּדִּין כֵּיוָן שֶׁלֹּא נוֹלַד הַסָפֵק עֲדַיִן. וְכֵן בִּנְדוּנְיַת חֲתָנִים בִּפְלוּגְתָא דְּרַשִׁ''י וְרַבֵּנוּ תָּם הַמְבֹאָר בְּאֶבֶן הָעֵזֶר סִימָן נ''ב {{(ס''ד בַּרמ''א)}} שֶׁהַחוֹתֵן הָיָה חַיָּב לוֹ, וְתָפַס בְּחַיֵּי הַבַּת, וְאַחַר כָּךְ מֵתָה הַבַּת, שֶׁבְּחַיֶּיהָ הָיָה יָכוֹל לִתְפֹּס בַּדִּין, שֶׁעֲדַיִן לֹא נוֹלַד סָפֵק, וְהָיָה יָכוֹל לִתְפֹּס בְּעַד חוֹבוֹ, וְכֵן כָּל כַּיּוֹצֵא בָּזֶה מְהַנֵּי הַתְּפִיסָה. אֲבָל אִם הָיָה בְּיָדוֹ חֵפֶץ בִּשְׁאֵלָה אוֹ פִּקָּדוֹן אוֹ בָּא מֵאֵלָיו קֹדֶם שֶׁנּוֹלַד הַסָפֵק, לֹא מִיקְּרֵי תָּפַס וּבִרְשׁוּתָא דְמָרָא קַמָּא אִיתָא. וַאֲפִלּוּ גִּלָּה דַּעְתּוֹ קֹדֶם הַסָפֵק שֶׁרוֹצֶה לְתָפְסוֹ מִשּׁוּם שֶׁמָּא יִקְרֶה אֵיזֶה סְפֵק דִּין בֵּינֵיהֶם, מִכָּל מָקוֹם, כֵּיוָן שֶׁלֹּא הָיָה יָכוֹל לְתָפְסוֹ בַּדִּין, וְאִם הָיָה בָּא לְבֵית דִּין קֹדֶם הַסָפֵק הָיוּ מוֹצִיאִין מִמֶּנּוּ, הָוֵי כְּגָזֵל בְּיָדוֹ וּבִרְשׁוּתָא דְמָרָא קַמָּא קָאֵי. אָמְנָם אִי בִּשְׁעַת הַסָפֵק אָמַר שֶׁתְּפָסוֹ אִי נַמֵּי שֶׁיֵּשׁ לוֹ מִגּוֹ וְטוֹעֵן שֶׁנִּתְכַּוֵּן בִּשְׁעַת לֵדַת הַסָפֵק לַתְּפִיסָה, מְהַנֵּי אֲפִלּוּ בַּטּוֹעֵן שֶׁמָּא: 

! יג 
הָיְתָה הַלְוָאָה בְּיָדוֹ קֹדֶם שֶׁנּוֹלַד הַסָפֵק, אֲפִלּוּ לֹא גִּלָּה דַּעְתּוֹ קֹדֶם הַסָפֵק שֶׁרוֹצֶה לְתָפְסוֹ, רַק אַחַר שֶׁנּוֹלַד הַסָפֵק, אֵין מוֹצִיאִין מִיָּדוֹ אֲפִלּוּ טוֹעֵן שֶׁמָּא, בֵּין בְּסָפֵק דִּמְצִיאוּת בֵּין סָפֵק שֶׁבַּשְּׁטָר. וְדַוְקָא שֶׁנּוֹלַד סָפֵק אִם שֶׁכְּנֶגְדּוֹ חַיָּב לוֹ גַּם כֵּן חוֹב, מְהַנֵּי תְּפִיסַת הַהַלְוָאָה שֶׁבְּיָדוֹ, כֵּיוָן שֶׁאִם הָיָה הַדִּין בָּרוּר, הָיָה נִפְטָר מֵחוֹבוֹ, הֱוֵי כְּנוֹלָד סָפֵק עַל חוֹב שֶׁלּוֹ אִם הוּא חַיָּב לוֹ, וְכֵיוָן שֶׁהַסָפֵק הוּא בַּחוֹב שֶׁלּוֹ, חֲבֵרוֹ נִקְרָא הַמּוֹצִיא מֵחֲבֵרוֹ עָלָיו הָרְאָיָה. אֲבָל אִם נוֹלַד סָפֵק אַחַר כָּךְ עַל חֵפֶץ יָדוּעַ שֶׁבְּיַד חֲבֵרוֹ אִם הוּא שֶׁלּוֹ אוֹ לֹא, לֹא מִקְרֵי הַהַלְוָאָה שֶׁבְּיָדוֹ כְּתָפַס קֹדֶם שֶׁנּוֹלַד הַסָפֵק: 

! יד 
הָא דִּבְהַלְוָאָה מְהַנֵּי תְּפִיסָה דַּוְקָא שֶׁאֵין לְשֶׁכְּנֶגְדּוֹ שְׁטָר עַל חוֹב זֶה, אֲבָל אִם יֵשׁ לַחֲבֵרוֹ שְׁטָר עַל חוֹב זֶה, לֹא מִיקְרֵי זֶה שֶׁבְּיָדוֹ הַמָּעוֹת מֻחְזָק לְתָפְסוֹ בִּשְׁבִיל סְפֵיקָא דְּדִינָא מִמָּקוֹם אַחֵר. אֲבָל אִם נָפַל סָפֵק עַל חוֹב זֶה מַמָּשׁ, כְּגוֹן שְׁנַיִם אוֹמְרִים פָּרוּעַ וּשְׁנַיִם אוֹמְרִים אֵינוֹ פָּרוּעַ, אוֹ שֶׁיֵּשׁ תֵּיקוּ בַּשַּׁ''ס אִי נִמְחָל, כְּגוֹן בָּרִיא שֶׁכָּתַב כָּל נְכָסָיו לְאִשְׁתּוֹ שֶׁנִּשְׁאָר בְּתֵיקוּ אִי מַחֲלָה הַכְּתֻבָּה, אַף שֶׁיֵּשׁ בְּיָדָהּ שְׁטַר כְּתֻבָּה, אֵינָהּ גּוֹבָה כַּמְבֹאָר בְּאֶבֶן הָעֵזֶר סִימָן ק''ז {{(ס''ג)}} וְכַיּוֹצֵא בָּזֶה: 

! טו 
אֵימַת נִקְרָא לֵדַת הַסָפֵק, מִשָּׁעָה שֶׁרָאוּי לְהִסְתַּפֵּק בָּזֶה אַף שֶׁאֵין נוֹגֵעַ עֲדַיִן לַדִּין הַנִּדּוֹן, כְּגוֹן בַּמֶּרְחָץ שֶׁהִשְׂכִּיר לוֹ בְּי''ב זְהוּבִים לְשָׁנָה, דִּינָר לְחֹדֶשׁ, שֶׁיֵּשׁ סָפֵק אִם לִתְפֹּס לָשׁוֹן רִאשׁוֹן אוֹ אַחֲרוֹן {{(ב''מ ק''ב ע''א),}} נֶגֶד חֹדֶשׁ הָעִבּוּר נִקְרָא לֵדַת הַסָפֵק תֵּכֶף כְּשֶׁאָמַר שְׁנֵי הַלְּשׁוֹנוֹת, אַף שֶׁלֹּא עָשָׂה קִנְיָן עֲדַיִן, כֵּיוָן שֶׁיֵּשׁ תֵּכֶף בַּאֲמִירָתוֹ סָפֵק אַף שֶׁאֵין עֲדַיִן שׁוּם דִּין עָלָיו. וּבְתֵיקוּ כָּל תְּפִיסָה נִקְרָא אַחַר לֵדַת סָפֵק, שֶׁהַסָפֵק נוֹלַד בִּשְׁעַת חֲתִימַת הַשַּׁ''ס. וּבַפְּלוּגְתָא שֶׁל הַפּוֹסְקִים שֶׁאַחַר חֲתִימַת הַשַּׁ''ס לֹא נִקְרָא לֵדַת הַסָפֵק, רַק אַחַר שֶׁהַבֵּית דִּין שֶׁדָּנִין אֶצְלָם הִנִּיחוּ הַדָּבָר בְּסָפֵק: 

! טז 
תָּפַס קֹדֶם שֶׁנּוֹלַד הַסָפֵק וְחָזַר חֲבֵרוֹ וּתְפָסוֹ מִמֶּנּוּ אַחַר שֶׁנּוֹלַד הַסָפֵק - מוֹצִיאִין מֵהַשֵּׁנִי וְנוֹתְנִין לָרִאשׁוֹן: 

! יז 
תְּפִיסָה בִּרְשׁוּת מְהַנֵּי אֲפִלּוּ בַּטּוֹעֵן שֶׁמָּא וְאַחַר שֶׁנּוֹלַד הַסָפֵק. וְלֹא נִקְרָא תְּפִיסָה בִּרְשׁוּת כִּי אִם כְּשֶׁהִתְפִּיסוּהוּ הַבְּעָלִים עַל סָפֵק זֶה, כְּגוֹן בְּכוּר בִּשְׁלֹשִׁים סְאָה בְּסֶלַע בְּחֹשֶׁן מִשְׁפָּט סִימָן ר' ס''ז שֶׁנָּתְנוּ לוֹ הַבְּעָלִים מִדַּעְתָּן לִמְשֹׁךְ לִרְשׁוּתוֹ, וְכֵן בִּסְפִינָה שֶׁטָּבְעָה בַּחֲצִי דֶרֶךְ דְּסִימָן שי''א {{(ס''ד)}} שֶׁנָּתְנוּ לוֹ הַבְּעָלִים מִדַּעְתָּן, וּבִשְׁעַת נְתִינָה נָתְנוּ לוֹ הַבְּעָלִים שֶׁיִּהְיֶה מֻחְלָט לוֹ. וּמַשְׁכַּחַת לָהּ תְּפִיסָה בִּרְשׁוּת אַחַר שֶׁנּוֹלַד הַסָפֵק, כְּגוֹן בְּתֵיקוּ שֶׁבַּשַּׁ''ס, דְּלֵדַת הַסָפֵק הוּא מִשְּׁעַת חֲתִימַת הַשַּׁ''ס, וְקֹדֶם שֶׁנַּעֲשָׂה הַמַּעֲשֶׂה שֶׁנּוֹלַד הַסָפֵק עָלָיו הִתְפִּיסוּהוּ הַבְּעָלִים בְּיָדוֹ וְאַחַר כָּךְ נוֹלַד הַסָפֵק. וְכֵן בְּכוּר בִּשְׁלֹשִׁים סְאָה בְּסֶלַע, שֶׁבִּשְׁעַת אֲמִירָה שְׁתֵּי לְשׁוֹנוֹת דְּסָתְרֵי מִקְרֵי נוֹלַד הַסָפֵק, וְאַחַר כָּךְ מָשַׁךְ מִדַּעַת הַבְּעָלִים כָּל סְאָה וּסְאָה. וְכֵן אִם הִשְׂכִּיר אוֹ הִשְׁאִיל מִטַּלְטְלִין וְנוֹלַד סָפֵק עַל מֶשֶׁךְ הַזְּמַן, כְּגוֹן שֶׁאָמַר לוֹ י''ב זְהוּבִים לְשָׁנָה מִדִּינָר לְחֹדֶשׁ. וְכֵן הִשְׁאִיל לוֹ מָרָא לְמִירְפַּק בֵּיהּ פַּרְדֵּסֵי דְּסִימָן שמ''א {{(ס''ז)}} דְּיֵשׁ סָפֵק [בגמ'] אִי שְׁנֵי פַרְדֵּסִים אוֹ הַרְבֵּה, מְהַנֵּי תְּפִיסַת הַשּׂוֹכֵר וְהַשּׁוֹאֵל שֶׁהִתְפִּיסוּהוּ הַבְּעָלִים בְּיָדָן עַל סָפֵק זֶה מִדַּעְתָּן. אֲבָל אִם הָיָה בְּיָדוֹ שְׁאֵלָה וּפִקָּדוֹן, וּשְׁנַיִם אוֹמְרִים שֶׁנָּתַן לוֹ בְּמַתָּנָה, וּשְׁנַיִם אוֹמְרִים שֶׁלֹּא נָתַן בְּמַתָּנָה, לֹא הָוֵי תְּפִיסָה בִּרְשׁוּת וְלָא מְהַנֵּי הַתְּפִיסָה רַק כְּשֶׁטּוֹעֵן בָּרִי, דְּהָא לְפִי עֵדוּת הַמַּכְחִישִׁים לֹא הִתְפִּיּסוֹ הַבְּעָלִים בְּיָדָם לַמַּתָּנָה. וּבְאֶבֶן הָעֵזֶר {{(טוּר)}} סִימָן ל''ט גַּבֵּי מוּמִין דִּצְרִיכָה לְהַחֲזִיר הַקִּדּוּשִׁין, וְכֵן בְּחֹשֶׁן מִשְׁפָּט סִימָן רכ''ד {{(ס''א),}} אַף שֶׁהוּא תְּפִיסָה בִּרְשׁוּת, מִכָּל מָקוֹם לֹא הָוֵי סָפֵק הַשָּׁקוּל, דְּיֵשׁ לְהַשֵּׁנִי חֲזָקָה דְּכָאן נִמְצָא: 

! יח 
תְּפִיסָה בִּרְשׁוּת בְּטָעוּת, כְּגוֹן שֶׁהַבְּעָלִים טָעוּ וְסָבְרוּ שֶׁהַדִּין עִם שֶׁכְּנֶגְדּוֹ וּמָסְרוּ בְּיָדוֹ, וְאַחַר כָּךְ נוֹדַע לוֹ שֶׁהַדִּין הוּא עִמּוֹ, מֵחֲמַת שֶׁבִּסְפֵק הַדִּין הַמּוֹצִיא מֵחֲבֵרוֹ עָלָיו הָרְאָיָה וּבְטָעוּת נְתָנוֹ, לֹא הָוֵי תְּפִיסָה בִּרְשׁוּת. אָמְנָם בְּמִקָּח, כְּגוֹן שֶׁהִקְנָה קַרְקַע לְאֶחָד וּמִטַּלְטְלִין לְאַחֵר שֶׁהוּא סְפֵיקָא דְדִינָא בְּסִימָן ר''ב סָעִיף ג', וְטָעָה וְסָבַר שֶׁהוּא קִנְיָן וְנָתַן לוֹ וְאַחַר כָּךְ נוֹדַע לוֹ, הָוֵי תְּפִיסָה וְאֵין לַחֲזֹר, וְכֵן כָּל כַּיּוֹצֵא בָּזֶה: 

! יט 
בְּמָקוֹם שֶׁהַמְּשִׁיכָה הוּא סְפֵק קִנְיָן, כְּגוֹן מְשִׁיכָה בְּגָמָל וְהַנְהָגָה בַּחֲמוֹר דְּאִיכָּא חַד צַד דְּלֹא קָנָה, עַיֵּן סִימָן רע'' א בַּסמ''ע ס''ק ב', וְכֵן מְשׁוֹךְ בְּהֵמָה לִקְנוֹת אוֹתָהּ וְהַכֵּלִים שֶׁעָלֶיהָ דְּסִימָן ר''ב סָעִיף י''ד, וְכֵן בְּזָרַק אַרְנָקִי דְּסִימָן רמ''ג סָעִיף כ''ד, כָּל אֵלּוּ הֵן סְפֵק קִנְיָן וְלֹא הָוֵי תְּפִיסָה בְּמִקָּח וּמַתָּנָה. וַאֲפִלּוּ בָּא אַחַר כָּךְ לִרְשׁוּתָם, הָוֵי תְּפִיסָה שֶׁלְּאַחַר הַסָפֵק דְּלָא מְהַנֵּי. וּבְהֶפְקֵר אַף שֶׁלֹּא עָשׂוּ רַק סְפֵק קִנְיָן זֶה, נִקְרָא מָרָא קַמָּא, וְהַתּוֹפֵס מִיָּדָם חַיָּב לְהַחֲזִיר לְהַזּוֹכֶה רִאשׁוֹן. וְזֶה דַּוְקָא בְּמִטַּלְטְלִין, אֲבָל בְּקַרְקַע שֶׁל הֶפְקֵר אִם עָשָׂה סְפֵק קִנְיָן, כְּגוֹן הֶחֱזִיק בְּאַחַת לִקְנוֹת חֲבֶרְתָּהּ דְּסִימָן רע''ה סָעִיף ט' וּבָא אַחֵר וְהֶחֱזִיק בַּקִּנְיָן וַדַּאי, הַשֵּׁנִי קָנָה וְלֹא רִאשׁוֹן: 

! כ 
בִּפְלוּגְתָא דְרַבְּוָוְתָא, דְּהַיְנוּ בְּמַחֲלֹקֶת הַפּוֹסְקִים שֶׁהָיוּ אַחַר חֲתִימַת הַשַּׁ''ס, מְהַנֵּי תְּפִיסָה אֲפִלּוּ אַחַר שֶׁנּוֹלַד הַסָפֵק אֲפִלּוּ בַּטּוֹעֵן שֶׁמָּא, אֲפִלּוּ יֵשׁ לוֹ תְּבִיעָה עַל חֵפֶץ וְתוֹפֵס חֵפֶץ אַחֵר מְהַנֵּי הַתְּפִיסָה, וּמִכָּל שֶׁכֵּן כְּשֶׁתּוֹפֵס חֵפֶץ עֲבוּר חוֹב. וְיָכוֹל לִטְעֹן קִים לִי כְּהָנָךְ פּוֹסְקִים אֲפִלּוּ בְּמִעוּט הַפּוֹסְקִים כְּנֶגֶד רֹב, רַק שֶׁצָּרִיךְ לִרְאוֹת מָה עֹצֶם כֹּחָם בְּחָכְמָה וּבְמִנְיָן אִם אֵין בְּטֵלִים נֶגֶד הָאֲחֵרִים. אֲבָל בְּיָחִיד נֶגֶד רַבִּים אֵין יָכוֹל לוֹמַר קִים לִי. וְכָתַב בִּתְשׁוּבַת חַוּוֹת יָאִיר {{(סִימָן קס''ה וְע''ש)}} דִּבְמָקוֹם שֶׁסָתְמוּ הַמְחַבֵּר וְהָר''ב בַּהג''ה וְלֹא חָלְקוּ עֲלֵיהֶם הַסמ''ע וְהַשַּׁ''ךְ, אֵין יָכוֹל לוֹמַר קִים לִי כְּפוֹסֵק אַחֵר, וְאִם כָּתַב הָרַמָ''א וְיֵשׁ אוֹמְרִים, יָכוֹל לוֹמַר קִים לִי. וּבְמָקוֹם שֶׁהִכְרִיעַ הָרַמָ''א, מִי שֶׁמּוֹרֶה לְמוּלוֹ הָוֵי טוֹעֶה בִּדְבַר מִשְׁנָה, וְהוּא הַדִּין אִם הָ רַמָ''א לֹא הִכְרִיעַ וְהַסמ''ע וְהַשַּׁ''ךְ הִכְרִיעוּ. וּבְמָקוֹם שֶׁהַסמ''ע וְהַשַּׁ''ךְ מְחֻלָּקִים, הֲלָכָה כְּהַשַּׁ''ךְ דְּהוּא בָּתְרָא, אִם לֹא שֶׁרוֹאִין שֶׁהַשַּׁ''ךְ הֶעֱבִיר דֶּרֶךְ עַל הַסמ''ע. וְאִם הַדַּיָּן הִכְרִיעַ כְּאֶחָד מֵהֶן בִּפְלוּגְתָא דְרַבְּוָתָא, אֵין הַשֵּׁנִי יָכוֹל לִטְעֹן קִים לִי, רש''ל {{(יש''ש ב''ק פ''ב סִימָן ה'):}} 

! כא 
תְּפִיסָה עַל יְדֵי שָׁלִיחַ לָא מְהַנֵּי, דְּהָוֵי תּוֹפֵס לְבַעַל חוֹב בְּמָקוֹם שֶׁחָב לַאֲחֵרִים. וְאִם הַשָּׁלִיחַ אוֹ אַחֵר תָּפַס וְנָתַן לְבע''ד, אֵין הַנִּתְפָּס יָכוֹל לִתְבֹּעַ לְהַתּוֹפֵס: 

! כב 
בְּקַרְקַע לָא מְהַנֵּי תְּפִיסָה, אֲפִלּוּ בְּפֵרוֹת הַקַּרְקַע שֶׁנּוֹלַד הַסָפֵק עָלֶיהָ, וַאֲפִלּוּ בִּרְשׁוּת וַאֲפִלּוּ טוֹעֵן בָּרִי. וְדַוְקָא כְּשֶׁהַטַּעֲנָה הוּא עַל הַקַּרְקַע, כְּגוֹן שֶׁשְּׁנֵיהֶם מוֹדִים בְּסַךְ הַשְּׂכִירוּת אוֹ בְּסַךְ הַמְּכִירָה, רַק שֶׁהַטַּעֲנָה הוּא שֶׁמַּגִּיעַ לוֹ עוֹד קַרְקַע, כְּגוֹן בְּמִדָּה בְּחֶבֶל הֵן חָסֵר הֵן יַתֵּר וְהָיָה יוֹתֵר דְּסִימָן רי''ח {{(סי''ד)}} שֶׁסַךְ הַמָּעוֹת יָדוּעַ, רַק שֶׁטּוֹעֵן שֶׁמַּגִּיעַ לוֹ הַיִּתְרוֹן שֶׁל הַקַּרְקַע, וְכֵן בְּמֶרְחָץ שֶׁהִשְׂכִּיר לוֹ בְּי''ב זְהוּבִים לְשָׁנָה, דִּינָר לְחֹדֶשׁ, שֶׁהַסָךְ יָדוּעַ י''ב זְהוּבִים, רַק שֶׁתּוֹבֵעַ שֶׁמַּגִּיעַ לוֹ עוֹד חֹדֶשׁ דִּירָה, אַף זֶה אִם לֹא נָתַן מָעוֹת, אֵינוֹ יָכוֹל לִתְפֹּס הַמָּעוֹת בְּעַד הַקַּרְקַע, אֲפִלּוּ טוֹעֵן בָּרִי שֶׁהִתְנָה בְּפֵרוּשׁ כְּמוֹ שֶׁאוֹמֵר. אֲבָל אִם הַקַּרְקַע יָדוּעַ, רַק שֶׁטּוֹעֲנִין עַל הַמָּעוֹת, כְּגוֹן שֶׁהַשְּׂכִירוּת יָדוּעַ שֶׁהוּא עַל שָׁנָה, רַק שֶׁזֶּה אוֹמֵר בְּה' שָׂכַרְתִּי וְזֶה אוֹמֵר בְּי' וּכְבָר דָּר בּוֹ וְאֵין תּוֹבֵעַ מִמֶּנּוּ רַק מָעוֹת הַשּׂוֹכֵר נִקְרָא מֻחְזָק. אֲבָל כְּשֶׁעֲדַיִן לֹא דָר בּוֹ, רַק חֲצִי שָׁנָה, וְנָתַן לוֹ כְּבָר ה' זְהוּבִים יָכוֹל הַמַּשְׂכִּיר לוֹמַר בְּי' הִשְׂכַּרְתִּי, וּכְבָר דַּרְתָּ חֲצִי שָׁנָה וְצֵא מִן הַבַּיִת, דְּהַמַּשְׂכִּיר מֻחְזָק בַּקַּרְקַע שֶׁלּוֹ, וְכֵן בִּתְרֵי וּתְרֵי בִּמְכִירַת קַרְקַע בַּעַל הַקַּרְקַע נִקְרָא מֻחְזָק. אֲבָל כְּשֶׁהַמְּכִירָה יָדוּעַ, רַק שֶׁשְּׁנַיִם אוֹמְרִים הָיָה תְּנַאי וּשְׁנַיִם אוֹמְרִים לֹא הָיָה תְּנַאי, וְהַלּוֹקֵחַ כְּבָר יָרַד לַקַּרְקַע וְאֵין הַסָפֵק כִּי אִם בַּתְּנַאי, וּתְנַאי מִלְּתָא אַחֲרִיתִי הוּא מוֹקְמִינַן הַקַּרְקַע בְּחֶזְקַת הַלּוֹקֵחַ. וְדַוְקָא שֶׁהַסָפֵק בְּעִקַּר הַתְּנַאי, אֲבָל אִם יֵשׁ וַדַּאי תְּנַאי וְהַסָפֵק בְּקִיּוּם הַתְּנַאי, בֵּין שֶׁהוּא מִכֹּחַ תְּרֵי וּתְרֵי וּבֵין שֶׁהַסָפֵק הוּא מִכֹּחַ אֵיזֶה אִיבַּעְיָא בַּשַּׁ''ס דְּלָא אִיפְשְׁטָא, בֵּין סָפֵק בִּמְצִיאוּת, מוֹקְמִינַן בְּחֶזְקַת שֶׁלֹּא נִתְקַיֵּם הַתְּנַאי וְקַרְקַע בְּחֶזְקַת מָרָא קַמָּא. אֲבָל אִם הַתְּנַאי בְּשֵׁב וְאַל תַּעֲשֶׂה, מוֹקְמִינַן בְּחֶזְקַת שֶׁלֹּא נִתְבַּטֵּל הַתְּנַאי כְּשֶׁיֵּשׁ אֵיזֶה סָפֵק. בִּפְלוּגְתָא דְרַבְּוָוְתָא אֵין מוֹצִיאִין מִיַּד הַמֻּחְזָק, אֲפִלּוּ בְּקַרְקַע וְלֹא הֻחְזַק ג' שָׁנִים יָכוֹל הַמֻּחְזָק לוֹמַר קִים לִי. וְגַם מְהַנֵּי תְּפִיסָה בִּרְשׁוּת בְּקַרְקַע כְּשֶׁהוּא מִלְּתָא דַעֲבִידָא לְגַלּוֹיֵי וְטוֹעֵן בָּרִי, בְּמַשְׁכַּנְתָּא בְּסִימָן (שט''ז) {{(עַיִןִ שי''ב ש''ךָ סקי''ד),}} וְעַיֵּן בְּמ''ש בְּסִימָן מ''ב. וְאִם נָפַל סָפֵק בֵּין מוֹכֵר וְלוֹקֵחַ, אִם קָנָה הַקַּרְקַע בְּקִנְיָן זֶה שֶׁיֵּשׁ בִּפְלוּגְתָא דְרַבְּוָוְתָא אִי קוֹנֶה בְּקִנְיָן זֶה, אִם הַמּוֹכֵר מֻחְזָק כְּבָר בְּכָל הַמָּעוֹת דְּמֵי הַמִּקָּח, יָכוֹל לוֹמַר קִים לִי שֶׁהַלּוֹקֵחַ קָנָה הַקַּרְקַע בְּקִנְיָן זֶה וְהַמָּעוֹת הֵן שֶׁלּוֹ. אֲבָל אִם לֹא נָתַן לוֹ, רַק מִקְּצָת דָּמִים, אָז אִם כְּבָר יָרַד הַלּוֹקֵחַ בִּרְשׁוּת לְהַקַּרְקַע, מִקְרֵי הַלּוֹקֵחַ תּוֹפֵס בִּרְשׁוּת, וְיָכוֹל לִטְעֹן קִים לִי שֶׁלֹּא נִקְנָה לִי הַקַּרְקַע, וְתוֹפֵס בַּקַּרְקַע עַד שֶׁמַּחֲזִיר לוֹ הַמִּקְצָת מָעוֹת, אֲבָל אִם לֹא יָרַד הַלּוֹקֵחַ לְהַקַּרְקַע, מִקְרֵי הַמּוֹכֵר מֻחְזָק: 

! כג 
בְּמָקוֹם שֶׁיָּכוֹל לִטְעֹן קִים לִי, אָז אִם הוּא מֻחְזָק בְּהַדָּבָר מֵעִקָּרָא שֶׁלֹּא מֵחֲמַת תְּפִיסָה, אֲנַן טָעֲנִינַן עֲבוּרוֹ קִים לִי, כִּי כְּלָלָא הוּא בִּסְפֵיקָא דִפְלוּגְתָא דְרַבְּוָוְתָא אֵין מוֹצִיאִין מִיַּד הַמֻחְזָק. אֲבָל בִּתְפִיסָה צָרִיךְ לִטְעוֹן קִים לְי דַּוְקָא, אֲבָל אֲנָן לֹא טַעֲנִינָן עֲבוּרוֹ, אֲבָל כְּשֶׁמֵּת אֲנָן טוֹעֲנִין עֲבוּר יְתוֹמִים קִים לִי: 

! כד 
אֵין מוֹצִיאִין מָמוֹן אַף דְּאִיכָּא סְפֵק סְפֵיקָא לְהַתּוֹבֵעַ, אֲבָל תְּפִיסָה מְהַנֵּי בִּסְפֵק סְפֵיקָא. וְאִם הָיָה לוֹ לְהַתּוֹבֵעַ שְׁטָר וְנוֹלַד סָפֵק בַּשְּׁטָר, דְּדָמֵי לִסְפֵק פֵּרָעוֹן, כְּגוֹן סָפֵק זִנְּתָה בְּרָצוֹן בַּכְּתֻבָּה, וְיֵשׁ סְפֵק סְפֵיקָא לְזַכּוֹת הַתּוֹבֵעַ, נִרְאֶה שֶׁאַף לְהוֹצִיא מָמוֹן מְהַנֵּי סְפֵק סְפֵיקָא, כֵּיוָן שֶׁיֵּשׁ שְׁטָר גַּם כֵּן בְּיָדוֹ: 

! כה 
אִם נוֹלַד סָפֵק בִּפְלוּגְתָא דְּרַבְּוָתָא בֵּין רְאוּבֵן וְשִׁמְעוֹן, וְהָיָה רְאוּבֵן מֻחְזָק וְטוֹעֵן קִים לִי כִּפְלוֹנִי הַמְזַכֶּה, כְּגוֹן בְּגַוָּנָא הַמְבֹאָר בְּחֹשֶׁן מִשְׁפָּט סִימָן רס''ח {{(ס''ג בַּרמ''א)}} בִּפְלוּגְתָא דְראב''ן וְראבי''ה, וְטָעַן רְאוּבֵן קִים לִי כְּראב''ן הַמְזַכֶּה אוֹתִי, וְאַחַר כָּךְ נוֹלַד גַּם כֵּן סָפֵק זֶה עוֹד בֵּין רְאוּבֵן לְשִׁמְעוֹן וְהָיָה לְהֶפֶךְ, שֶׁלְּדַעַת הָראב''ן הָיָה זְכוּת לְשִׁמְעוֹן וְהָיָה רְאוּבֵן גַּם כֵּן מֻחְזָק וְטָעַן קִים לִי כְּראבי''ה, אִם יָכוֹל שִׁמְעוֹן לָבוֹא עָלָיו מִכֹּחַ מִמַּה נַּפְשָׁךְ, אִם קִים לָךְ כְּראבי''ה - תֵּן לִי הָרִאשׁוֹן, וְאִי קִים לָךְ כְּראב''ן תֵּן לִי הַשֵּׁנִי, אָז אִם אֵרַע זֶה בְּסָפֵק דְּלָא מְהַנֵּי תְּפִיסָה הַדִּין כְּמ''ש הָ רַמָ''א שָׁם בְּסִימָן רס''ח, דְּאִם עָמַד בַּדִּין כְּבָר אֵינוֹ יָכוֹל לָבוֹא עָלָיו בְּמִמַּה נַּפְשָׁךְ, וְאִם לֹא עָמַד בַּדִּין יָכוֹל לָבוֹא עָלָיו בְּמִמַּה נַּפְשָׁךְ, אֲבָל בְּסָפֵק דִּמְהַנֵּי תְּפִיסָה, יָכוֹל לָבוֹא עָלָיו בְּמִמַּה נַּפְשָׁךְ. וְדַוְקָא בְּחַד גַּבְרָא, אֲבָל בִּתְרֵי גַּבְרֵי, כְּגוֹן שֶׁסָפֵק הַשֵּׁנִי נוֹלַד בְּהַיּוֹרֵשׁ אוֹ בַּלּוֹקֵחַ שֶׁלּוֹ, לְעוֹלָם לֹא יָכוֹל לָבוֹא עָלָיו בְּמִמַּה נַּפְשָׁךְ: 
